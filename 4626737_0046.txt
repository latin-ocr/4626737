39

Caput ΙΙΙ.
De infinitivi apud Aeschylum temporibus capita selecta.
ς 1. Quomodo factum sit ut tempora infinitivi distinguantur.

Infinitivum quem nominis verbalis casum esse demonstravimus manifestum est
primitus temporum differentia caruisse (Herzog l. l. p. 8 »der Infinitiv als vom {einen
Verbalstamm gebildet ist zun'aichst indifferent gegen die Tempusunterschiedec). Atvero
dixerit quispiam, num tu persuadere nobis conaberis tempora infinitivi a vetustissimis
monumentis ac litteris, quas in manibus nos habemus, abesse? Nonne et praesentis
et praeteritae et futurae actionis exstat infinitivus? Sed haec repugnantia offensionis
nihil habere potest, si duo in usu infinitivi excolendo spatia internoscimus, quae iam
supra cum accusativum cum infinitivo usum longius divulgatum explicaremus leviter

attigimus. Initio quidem infinitivos habemus nec genere nec gradibus temporis distin-

·ctos. Deinde paullatim et genera et gradus accesserunt. Ac primum fortasse post

aoristum praesentis infinitivus fictus et formatus est (cf. Iolly p. 232), ut actio vel
conditio durans vel factum iterum iterumque repetitum ab actione momentanea discer-
neretur. Perfecti autem infinitivus ad actionem in se plane perfectam exprimendam
additus est. Aoristi deinde infinitivum significatione amplificata quasi denuo Graeci
effinxerunt, ut ad genus etiam gradus temporis accederet atque actio ante alteram
facta indicari posset. Denique ut quod evasurum sit significetur futuri infinitivus exstitit.

Haec autem mutatio nimirum tum demum facta est, cum infinitivi structura
cum iis enuntiatis commutari coepta est quae e verbo finito et coniunctione (ὃς sive
ὅτι composita argumentum explicationemque verborum antecedentium continent. Unde
sequitur, ut novi illi infinitivi qui temporibus distincti sint locum non habeant nisi in accusativo

vel nominativo cum infinitivo. De omnium autem apud Aeschylum infinitivorum ratiOne

- disputare curn et longum et supervacaneum sit dessiis tantum paullo accuratius agemus,

qui non ita frequentes inveniuntur. Quare ab infinitivo futuri exorsi quibus locis apud
Aeschylum exstet enumerabimus.
§ 2. De infinitivo futuri.

Usitatissimus hic infinitivus post ea verba exstat quae ipsa sua natura ad tem->
pus futurum spectare solent. Quorum in numero primum referenda sunt verba iurandi:

