36

 

quid ex timore sequatur, non quid metuatur describitur: prae metu oculos
operire nequeo.

.‚ Sex praeterea alia exstant huius usus exempla: Pr. 919 (rc) μὴ οὐ). Ag. 1171.
1589. Cho. 304. Eum. 220. 941. Sed quattuor illa descripsisse satis esse duco.
Quodsi exempli gratia quem protulimus locum, Ag. 15 consideres articulus eodem
modo adiectus est ut si dicatur: τοῦτον τὸν τρόπον. Constructionem igitur vides plane
eandem manere, quae in aliis infinitivis consecutivis cernatur. Quare in eiusmodi
locis articuli pristina vis demonstrativa remansisse videtur3 aliter enim quemadmodum
structura sane mira explanari possit equidem non video.

Plurimum autem in articulo infinitivo adiungendo ei poetae sibi sumpsisse
videntur, qui post ea quoque verba eo usi sunt, quae infinitivum quasi supplementum
desiderant. Neque vero ceteri poetae tragici audere hoc dubitaverunt velut Soph.
O. C. 442 post ἐθέλω, Trach. 545 post δι’-ιἀμαι, Eur. Iph. A. 655 post σθένω articu-
lum τό usurpaverunt. Ab Aeschyli sermone eiusmodi dicendi ratio prorsus aliena est.

Denique hac de praepositionibus ante infinitivum disserendi occasione data
facere non possum quin usurpationem vocis πρίν explicem excutiamque. Quae par-
ticula infinitivo adiuncta non aliter mihi videtur posse intellegi nisi si statuamus, πρίν
praepositionis aliquando vim habuisse eamque iam ante Homerum quidem exstinctam.
sed ante verbum per omnia saecula vigentem. Consimilem Iolly quoque sententiam
prae se fert l. l. p. 221, qui etiam ὥστε et πάρος eodem modo declarare conatur.
Nos quid de voce ὥστε iudicemus antea enarravimus, πάρος ante infinitivum apud ¹
Aeschylum non legitur. Iolly igitur contendit falso illa vocabula etiam tum cum infi-
nitivo adiuncta sint coniunctiones appellari. quippe quae cum vere adverbia sint non
minus praepositionum quam coniunctionum significationem accipiant. Atque iarn apud
Homerum etsi non alias nisi adverbii partes tenet cum infinitivo coniungitur. Itaque
concludendum videtur, πρίν (i. e. πρωίϊ, in quo latet radix προ, de qua etymologia
copiosius dixit Preuss p. 42 not.¹3) praepositionem quondam cum dativo fortasse
iunctam fuisse, ut haec structura eodem loco et numero habenda sit, quo infinitivus
post πλήν adhibitus. Quare quemadmodum πλήν in grammaticorum libris praepositio
impropria dieitur eodem nomine quin vocem πρίν appellemus nihil obstat.

Apud Aeschylum octies hoc vocabulum cum tempore finito coniunctum inveni-
tur3 semel enim indicativus aoristi sequitur, Pr. 481, septies particula ἄν cum coniun-

13) C. Preuss, de enuntiatorum temporalium apud poetas tragicos Graecos usu ac ratione„
Gryphiswald. 1864. Diss.

