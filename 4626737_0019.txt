12

ἓ. 3. De infinitivo ab aliis verbis non pendente.
a) De infinitivo iussum aliquod et optatum significante.
,Dativum eum esse casum diximus, quo finis quem assequi quis velit exprima-
tur eandemque vim in locativo inesse. Iam vero imperativi naturam cum accuratius

examinaveris hoc verbi modo paene idern significari intelleges. Quidnam aliud est iubere

ab aliquo fieri aliquid nisi quo spectet voluntas alicui edicere? Qua de causa in mul· '

tis linguis solus dativus satis est ad imperium indicandum, velut Franco — Galli dieunt:
»au feu!‹ vel nos vernacule: »Zum Angriffl« (Wilhelm l. l. p. 90). Infinitivo autem
quoniam haec vis eadem attribuenda est non iam mirabimur imperativi loco haud ita raro
infinitivum poni. Neque vero puerorum exemplo opus est ad huiusmodi constructionem
explicandam, quos infinitivo ad omnia omnino exprimenda uti iure L. Meyer animad-
vertit. Est autem ille usus perantiquus, quippe quo syntaxis infinitivi Homerici cum
linguarum Ariarum consuetudine quasi conexa sit quique in omnibus fere linguis Indoger·
manis inveniatur (cf. Jollyl. l. p. 215). Ac potest ex Homeri carminibus paene infinita
talium constructionum copia afferri, quam ob rem Apollonius Dyscolus de constr. 111, 44
hanc dicendi rationem ἔθος Homericum appellat. Ponitur autem apud Homerum et
alterius et tertiae imperativi personae loco etsi saepius alterius personae vicibus
fungitur. Quamquam hoc discrimen grammaticorum tantummodo inventum est; nam re
vera certa persona menti non obversatur. Quid, quod in monumentis veterum indorum
eiusmodi infinitivi vel dativi casus cuiuslibet imperativi personae vices obtinent, ut
quodammodo etiam prima sit imperativi persona.

Ex Homero exempli gratia hos congero locos: B, 75 ὑμεῖς δ’ἄλλοθεν ἄλλοι ἐρη-
τύειν ἐπέεσσιν.
Η, 79 τεύχεα συλήσας φερέτω κοίλας ἐπὶ νῆας,

σῶμα δὲ οἴκαδ’ ἐμὸν δόμεναι πάλιν. (φερέτω et δόμεναι ad tertiam personam
spectant cum Hector verba faciat ad Τρῶας καὶ εὐκινημίδας Άχαωίς).

In eiusmodi igitur structuris Kuehner verbum voluntativum supplendum esse
arbitratur, velut ἔθελε, itemque L. Meyer ὄρσεο, ’ἰθι vel tale quid ut illos versus expli-
cemus necessarium esse putat. Sed ellipsi minime opus esse mihi videtur. Etenim
his infinitivis absolutis non simplex notio atque infinita indicatur, ut ait Herzog p. 18.¹
ubi ellipsin statui iubet, sed regio, quo quis tendat aut id quod expetatur.

Viget autem huiusmodi infinitivi usus, quamquam pro altera tantum persona ibi
usurpatur, in Attico quoque sermone, cuius apud Thucydidem, Platonem, Sophoclem,
Demosthenem non ita pauca exstant exempla. Ac ne Aeschylo quidem incognitus
est. Equidem quinque exempla inveni, quorum primum est in Prom. ν. 712: οἶς μὴ

πελάζειν (οἷς Ξ Σκύθαις), ἀλλ’ ἁλιστόνοις πόδας Ι χρίμπτουσα ῥαχίαισιν ἐκπερᾶν χθόνα,

