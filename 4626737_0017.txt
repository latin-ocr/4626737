10

De syntaxi infiffiiglii {ilpud Aeschylum.

§- l. Quid statuendum sit de origine et vi infinitivi.

Natura infinitivi his demum decenniis postquam nova linguarum inter se com-
paratione multae artis grammaticae partes illustrari coeptae sunt. patefacta et per—
specta est. Nostra igitur aetate inter omnes constat plurimisque similitudinibus demon—
stratum est hanc verbi formam, quae proprietate sua inter ceteras vel maxime excellit
casum quendam esse substantivi verbalis. cuius ceterae formae omnes evanuerint, id
quod nostris temporibus primum pronuntiatum est a Boppio in coniugationis systemate
multoque iam ante nostrum saeculum a clarissimo Indorum grammatico Panini doctum
erat cf. Iolly p. 49¹).

In ea lingua, in qua nostra quaestio versatur. ea tantum suffixa occurunt, quae
vel locativum vel dativum designent cf. Curtium l. l. ΙΙ p. 104. Nihil est autem,
quod inter hos casus intersit, de qua re Curtius l.l.11 p 107 hoc praecepit: »Natur-
lich wiirde von einem Bedeutungsunterschiede zwischen μεναι und μεν eben so wenig
die Rede sein konnen. wie im Sanskrit zwischen den aus Dativen und den aus
Locativen entsprungenen Infinitivformen.« Hunc quidem in modum quae olim erat
inter viros doctos controversia optime componitur. Nam antea alii a solo dativo,
alii a locativo infinitivum ducere solebant, ut quasi in duas partes viri docti disee-
derent. quorum Boppius (gramm. compar. III, 323 sqq.), L. Meyer, Langius, Del-
brueckius dativum, Curtius. Schoemannus. Schleicher locativum praeferrent, de qua
dissensione ac discidio disputatum est a Curtio in explanationibus ad gramm. schol.
scriptis²).

Quod cum ita sit infinitivus sic definiri potest, ut sit dativus vel locativus
substantivi verbalis, multo tamen propius quam cetera omnia substantiva ad verbi
naturam accedentis, id quod inde quoque sequitur. quod infinitivus temporum gradi-
bus definitus est, ut infinitivi actionis infectae, perfectae, futuri, aoristi discernantur,
deinde quod diversa actionis genera (διαθέσεις) ea forma exprimi possunt, ut sit infi-

nitivus activi, passivi, medii3 tum quod infinitivo posito subiectum semper indicatur&

 

¹) J. lolly, Geschichte des Infinitivs im Indogermanischen. Munchen 1873. Viam iam
praeierat Eugenius Wilhelmus, de Infinitivi linguarum sanseritae etc. sorma et usu.
[senaci 1872.

¹) Erlauterungen zu meiner griechischen Schulgrammatik, ed. 111. Prag. 1876.
³) Cf. G. F. Schoemann, zur Lehre vom Infinitiv. Annal. Fleckeisen. 1869, p. 216.

